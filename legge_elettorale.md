# Legge elettorale


## Titolo I - Elezione del Coniglio Esecutivo

### Articolo 1 (Rinnovo del Consiglio Esecutivo)

#### Articolo 1a (Condizioni di applicazione della procedura di rinnovo)

Qualora non vi sia un Consiglio Esecutivo in carica oppure il Consiglio Esecutivo in carica non abbia la fiducia dell'Assemblea Popolare si procede con il rinnovo del Consiglio Esecutivo.

Il Presidente dell'Assemblea Popolare ha il compito di avviare la procedura di rinnovo del Consiglio Esecutivo qualora si presentino le circostanze descritte dal presente articolo.

#### Articolo 1b (Procedura di rinnovo)

Ogni cittadino o associazione di cittadini ha 48 ore di tempo a partire dall'avvio della procedura di rinnovo per presentare una lista che comprenda una proposta di composizione del Consiglio Esecutivo.

Allo scadere della 48-esima ora il Presidente dell'Assemblea Popolare avvia la votazione per determinare la composizione del Consiglio Esecutivo.

#### Articolo 1c (Assegnazione dei dipartimenti)

Gli `n` dipartimenti vengono suddivisi in modo proporzionale fra le liste, approssimando la percentuale di voti ottenuta da ciascuna lista al multiplo di `100 / n` più vicino o, qualora non ve ne sia solamente uno, al multiplo di `100 / n` più piccolo fra quelli più vicini. La lista vincente, in proporzione alla propria percentuale, decide effettivamente quali dipartimenti assegnarsi; i dipartimenti rimanenti vengono assegnati seguendo l'analogo ragionamento con le altre liste, in ordine di percentuale descrescente. Eventuali posti rimasti vengono assegnati automaticamente alla lista che ha ottenuto il maggior numero di voti.

#### Articolo 1d (Pareggio)
In caso due o più liste si ritrovino con un egual numero di numero di voti, le parti contraenti possono autonomamente accordarsi per l'assegnazione dei dipartimenti interessati entro 6 ore dalla fine delle votazioni. In mancanza di un accordo, avviene una votazione di spareggio in Assemblea Popolare comprendente la possibilità di scelta delle sole parti interessate.

#### Articolo 1e (Ottenimento della fiducia)

Il Consiglio Esecutivo così formato deve presenatare entro 24 ore un Piano d'Azione bimestrale. Una volta completato il piano, questo viene sottoposto al vaglio dell'Assemblea Popolare, che procede a votare la fiducia al Piano d'Azione proposto.

Alla seconda proposta di Piano d'Azione che fallisce ad ottenere la fiducia il Consiglio Esecutivo perde automaticamente la fiducia dell'Assemblea Popoalre.

### Articolo 2 (Sfiducia costruttiva)

Ogni cittadino o associazione di cittadini ha diritto di presentare una mozione di sfiducia costruttiva contro il Consiglio Esecutivo in carica. La mozione viene presa in considerazione solo se riesce a raccogliere un numero di firme fra i membri dell'Assemblea Popolare maggiore o uguale al `20%` dei membri dell'Assemblea.

La mozione può riguardare un solo dipartimento (sfiducia costruttiva parziale) oppure l'intero Esecutivo (sfiducia costruttiva totale). La sfiducia costruttiva è approvata quando riesce ad ottenere in una votazione presso l'Assemblea Popolare il `50% + 1` dei voti dei votanti.

In seguito a sfiducia costruttiva il termine di conferma del Consiglio Esecutivo non viene posticipato.


## Titolo II - Elezione del Presidente dell'Assemblea Popolare

### Articolo 1 (Candidature)

Non appena il posto di Presidente dell'Assemblea Popolare diventa vacante i componenti dell'Assemblea Popolare hanno 24 ore per candidarsi alla Presidenza dell'Assemblea.

Al termine delle 24 ore si procede con la votazione dei candidati. Il candidato che ottiene più voti, per poter ufficialmente diventare Presidente dell'Assemblea Popolare, deve ricevere la maggioranza semplice in un'altra votazione in Assemblea Popolare.

Se si presenta un solo candidato, esso è proclamato automaticamente Presidente dell'Assemblea Popolare.