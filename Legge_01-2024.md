# Legge Ordinaria N. 1 Del 23 Marzo 2024 - Legge Contro I Crimini D'Odio

## L'ASSEMBLEA POPOLARE

## PROMULGA
la seguente legge:

## Art. 1
Vengono definiti crimini d'odio tutti gli atti di violenza fisica o psicologica perpetrati nei confronti di
persone sulla base della loro appartenenza (vera o presunta) ad un determinato gruppo sociale.

## Art. 2
Viene considerata illegale la diffusione di materiale che inciti ai crimini d'odio in qualunque territorio di
Arcadia, in special modo qualsivoglia manifestazione apologetica di idee, fatti o cose affiliate ai fascismi di
qualsiasi tipologia ed entità, così come l'incitazione alla violenza ed al rovesciamento dell'assetto
democratico. Questi sono perseguibili dalla legge.

## Art. 3
Qualunque testo o materiale che contenga apologia ai crimini d'odio, se ritenuto di valore storico o divulgato
per fini educativi, deve essere approvato dall'Assemblea per permanere nei territori arcadiani, e non deve
essere disponibile pubblicamente, ma archiviato per essere accessibile solo a chi ne possa comprendere
criticamente il contenuto.

## Art. 4
Il crimine d'odio, come espressamente descritto negli articoli 1, 2 e la diffusione di propaganda d'odio sono
sanzionati dal Dipartimento esecutivo della sicurezza pubblica e di Stato o da chi svolge le funzioni di
amministrazione delle piazze. Qualora la pratica o l'apologia sia perpetrata dopo l'ammonimento,
l'Assemblea può richiedere l'esilio dell'utente dai territori arcadiani.